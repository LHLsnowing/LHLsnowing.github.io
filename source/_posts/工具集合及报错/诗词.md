---
title: 诗词
top: false
cover: false
toc: true
mathjax: true
date: 2023-07-23 22:42:27
summary:
tags: 
categories:
---

## 一、《清平调（三首）》李太白

**《清平调（三首）》李太白**
云想衣裳花想容，春风拂槛露华浓。
若非群玉山头见，会向瑶台月下逢。
一枝红艳露凝香，云雨巫山枉断肠。
借问汉宫谁得似，可怜飞燕倚新妆。
名花倾国两相欢，长得君王带笑看。
解释春风无限恨，沉香亭北倚阑干。
